<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <link rel="stylesheet" type="text/css" href="../css.css">
    <link href="https://fonts.googleapis.com/css?family=Sarabun&display=swap" rel="stylesheet">
    <link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">
    <link rel="icon" type="image/png" href="../Picture/logo.png"/>
    <title>ตั้งเป้าทวงแชมป์! "เจนเนอราลี่ สุพรีม" พร้อมสู้ศึกลูกยางไทยลีก 2020</title>
</head>

<body>

    <button onclick="topFunction()" id="myBtn" title="Go to top">Back to top</button>
    <div class="icon_bar">
        <a href="https://www.facebook.com" class="facebook"><i class="fa fa-facebook"></i></a>
        <a href="https://twitter.com" class="twitter"><i class="fa fa-twitter"></i></a>
        <a href="https://www.youtube.com" class="youtube"><i class="fa fa-youtube"></i></a>
    </div>
    <div class="topnav">
        <a href="../Aboutus.html">เกี่ยวกับเรา<br/>About Us</a>
        <a href="../sporthome.html">ข่าววงการกีฬา<br />Sport News</a>
        <a href="../gameshome.html">ข่าววงการเกม<br />Games News</a>
        <a href="../ithome.html">ข่าววงการไอที<br />IT News</a>
        <a href="../index.html ">หน้าหลัก<br />HOME</a>
    </div>
    <button onclick="topFunction()" id="myBtn" title="Go to top">Back to top</button>
    <script src="../script.js"></script>

    <div class="innews">
        <h2>ตั้งเป้าทวงแชมป์! "เจนเนอราลี่ สุพรีม" พร้อมสู้ศึกลูกยางไทยลีก 2020</h2>
        <img src="../Picture/aHR0cHM6Ly9zLmlzYW5vb2suY29tL3NwLzAvdWQvMjA3LzEwMzcxNzcveXkoMSkuanBn.jpg">
        <p> &nbsp;&nbsp;&nbsp;
            <span style="font-size : 18px"><strong>
                    สโมสรวอลเลย์บอลเจนเนอราลี่ สุพรีม เปิดตัวนักกีฬาและสตาฟฟ์โค้ช
                    เพื่อเตรียมตัวสำหรับการแข่งขันวอลเลย์บอลไทยแลนด์ลีก 2020 เมื่อวันที่ 21 พฤศจิกายน ณ ลิโด้ คอนเน็คท์
                    สยามสแควร์
                </strong>
            </span>
        </p>
        <p>
            &nbsp;&nbsp;&nbsp; ภายในงานมีนายบัณฑิต เจียมอนุกูลกิจ ประธานเจ้าหน้าที่บริหารกลุ่มบริษัทเจนเนอราลี่
            ไทยแลนด์ และ นายภานุวัฒน์ ขันธโมลีกุล ประธานสโมสรวอลเลย์บอลหญิงเจนเนอราลี่ สุพรีม
            ร่วมพูดคุยถึงเป้าหมายการแข่งขันในปีนี้ โดยเจนเนอราลี่ได้มอบกรมธรรม์ดูแลนักกีฬาและเจ้าหน้าที่ทีมมูลค่ากว่า
            17,500,000 บาท
        </p>
        <p>
            &nbsp;&nbsp;&nbsp; นายบัณฑิต เจียมอนุกูลกิจ ประธานเจ้าหน้าที่บริหารกลุ่มบริษัทเจนเนอราลี่ ไทยแลนด์ กล่าวว่า
            เจนเนอราลี่ ไทยแลนด์
            เดินหน้ากลยุทธ์สปอร์ตมาร์เก็ตติ้งขยายฐานกลุ่มเป้าหมายพร้อมสร้างการรับรู้แบรนด์อย่างต่อเนื่อง
        </p>
        <p>
            &nbsp;&nbsp;&nbsp; ซึ่งในปีนี้เจนเนอราลี่ ได้ตอกย้ำกลยุทธ์สร้างแบรนด์ให้เข้มแข็ง ผ่านกลยุทธ์สปอร์ตมาร์เก็ต
            โดยการร่วมเป็นผู้สนับสนุนกีฬาหลายประเภท อาทิ ผู้สนับสนุนหลักงานวิ่งสุดยิ่งใหญ่แห่งปี “เจนเนอราลี่ พรีเซนต์
            เขาค้อ มาราธอน 2019” (Generali Presents Khaokho Marathon 2019) “เจนเนอราลี่ เซลฟี่ รัน 2019” (Generali
            Selfie Run 2019) การสนับสนุนโครงการหมากรุกสากลแห่งประเทศไทย
            รวมถึงการเป็นผู้สนับสนุนหลักให้กับทีมสโมสรวอลเลย์บอลหญิง “เจนเนอราลี่ สุพรีม ชลบุรี-อี.เทค”
            ต่อเนื่องเป็นปีที่ 2
        </p>
        <p>
            &nbsp;&nbsp;&nbsp; “ที่ผ่านมา กีฬาวอลเลย์บอล
            เป็นกีฬาที่ประชาชนให้ความสนใจติดตามและเชียร์ให้กำลังใจทีมนักกีฬามาโดยตลอด ขณะเดียวกันทีมเจนเนอราลี่สุพรีมฯ
            ก็สามารถสร้างผลงานในการแข่งขันระดับโลกไว้อย่างยอดเยี่ยม
            เจนเนอราลี่จึงเห็นความสำคัญและขอเป็นส่วนหนึ่งในการผลักดันให้กีฬาวอลเลย์ของไทยประสบความสำเร็จ
            โดยให้การสนับสนุนต่อเนื่องอย่างครบวงจรเป็นปีที่ 2
        </p>
        <p>
            &nbsp;&nbsp;&nbsp; นอกจากนี้ยังได้มอบความคุ้มครองกรมธรรม์ประกันภัยอุบัติเหตุกลุ่ม มูลค่าทุนประกันรวมกว่า
            17,500,000 บาท สำหรับดูแลนักกีฬาและโค้ชรวม 29 คน อีกด้วย อย่างไรก็ตามเจนเนอราลี่
            มุ่งสร้างแบรนด์ให้เข้มแข็งและขยายการรับรู้ไปยังกลุ่มเป้าหมายให้ครอบคลุม
            โดยการเพิ่มประเภทกีฬาที่จะให้การสนับสนุนให้หลากหลายยิ่งขึ้นอีกด้วย
        </p>
        <p>
            &nbsp;&nbsp;&nbsp; ด้าน นายภานุวัฒน์ ขันธโมลีกุล ประธานสโมสรวอลเลย์บอลหญิงเจนเนอราลี่ สุพรีม ชลบุรี อีเทค
            กล่าวว่า “ปีนี้สโมสรเจนเนอราลี่ สุพรีมฯ มีผู้เล่นทีมชาติอยู่ด้วยกันครบทีม อาทิ วิลาวัณย์ อภิญญาพงศ์
            ,ปลื้มจิตต์ ถินขาว,อัจฉราพร คงยศ,ปิยะนุช แป้นน้อย รวมไปถึง สุทัตตา เชื้อวู้หลิม
            ได้กลับมาร่วมเล่นกับทางสโมสรอีกครั้งในฤดูกาลนี้
            จึงมีผู้เล่นสไตล์บอลรับที่ดีมาเพิ่มเป็นตัวสมดุลให้กับทีมเพิ่มอีกคน ซึ่งถือเป็นผลดีต่อทีมอย่างมาก
            ช่วงนี้นักกีฬาทุกคนกำลังฝึกซ้อมเป็นอย่างหนัก
            เพื่อเตรียมความพร้อมที่จะเข้าร่วมการแข่งขันวอลเลย์บอลอาชีพไทยแลนด์ลีก 2020
            คาดว่าจะเปิดฤดูกาลแข่งขันเกมแรกในต้นปีหน้า
        </p>
        <p>
            &nbsp;&nbsp;&nbsp; โดยทางสโมสรได้ตั้งเป้าหมายไว้ว่า ทีมเจนเนอราลี่ สุพรีม
            จะต้องทวงแชมป์วอลเลย์บอลอาชีพไทยแลนด์ลีก กลับคืนมาให้ได้ เพื่อที่จะมีสิทธิ์ในการแข่งขันสโมสรเอเชียต่อไป
            ซึ่งในปีนี้จากการสนับสนุนของเจนเนอราลี่ ไทยแลนด์ ส่งผลให้สโมสรสามารถสร้างผลงานไว้ได้อย่างยอดเยี่ยม
            ล่าสุดกับการคว้าแชมป์ไทย-เดนมาร์ค ซูเปอร์ลีก 2019 เป็นสมัยที่ 3 ติดต่อกัน และ รองแชมป์
            ศึกสโมสรหญิงชิงแชมป์เอเชีย 2019 เป็นต้น”
        </p>
        <p>
            &nbsp;&nbsp;&nbsp; "เมย์ รักษามาตรฐานการเล่นของตัวเองได้เป็นอย่างดีในปีนี้ เพราะโตขึ้นมาก
            และมีความเป็นมืออาชีพ รวมถึงมุ่งมั่นฝึกซ้อมเช่นเดียวกับนักแบดมินตันไทยทุกคน ที่หวังจะทำผลงานให้ดี อย่าง
            "ครีม"บุศนันทน์ อึ๊งบำรุงพันธุ์ มือ 18 ของโลก ที่ได้สิทธิ์ลงเล่น "เวิลด์ ทัวร์ ไฟนอลส์"
            เป็นครั้งแรกของตัวเอง และเป็นครั้งแรกในประวัติศาสตร์วงการแบดมินตันไทยที่มีนักแบดมินตันไทย 2
            คนลงแข่งขันประเภทเดียวกันในรายการนี้ รวมถึง หญิงคู่ "กิ๊ฟ"จงกลพรรณ กิติธรากุล-"วิว"รวินดา ประจงใจ คู่มือ 9
            ของโลก ที่แม้ผลงานไม่โดดเด่น แต่ก็เข้ารอบลึก และคว้าแชมป์ได้ 1 รายการ และรองแชมป์อีก 1 รายการ รวมถึง คู่ผสม
            "บาส"เดชาพล พัววรานุเคราะห์-"ปอป้อ"ทรัพย์สิรี แต้รัตนชัย คู่มือ 4 ของโลก ที่ผลงานดีตลอดทั้งปี เช่นเดียวกัน"
            คุณหญิงปัทมา กล่าว
        </p>
        <h3>
            อ้างอิง : <a href="https://www.sanook.com/sport/1037177/">https://www.sanook.com/sport/1037177/</a>
        </h3>
    </div>
</body>

</html>