<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <link rel="stylesheet" type="text/css" href="../css.css">
    <link href="https://fonts.googleapis.com/css?family=Sarabun&display=swap" rel="stylesheet">
    <link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">
    <link rel="icon" type="image/png" href="../Picture/logo.png" />
    <title>6 เกมอินดี้ที่จะจุดไฟบนหัวคุณให้ร้อนแรง</title>
</head>

<body>

    <button onclick="topFunction()" id="myBtn" title="Go to top">Back to top</button>
    <div class="icon_bar">
        <a href="https://www.facebook.com" class="facebook"><i class="fa fa-facebook"></i></a>
        <a href="https://twitter.com" class="twitter"><i class="fa fa-twitter"></i></a>
        <a href="https://www.youtube.com" class="youtube"><i class="fa fa-youtube"></i></a>
    </div>
    <div class="topnav">
        <a href="../Aboutus.html">เกี่ยวกับเรา<br />About Us</a>
        <a href="../sporthome.html">ข่าววงการกีฬา<br />Sport News</a>
        <a href="../gameshome.html">ข่าววงการเกม<br />Games News</a>
        <a href="../ithome.html">ข่าววงการไอที<br />IT News</a>
        <a href="../index.html ">หน้าหลัก<br />HOME</a>
    </div>
    <button onclick="topFunction()" id="myBtn" title="Go to top">Back to top</button>
    <script src="../script.js"></script>


    <div class="innews">
        <h2>6 เกมอินดี้ที่จะจุดไฟบนหัวคุณให้ร้อนแรง</h2>
        <img src="../Picture/indy1.jpg" alt="indy1">
        <p>หากพูดถึงเกมที่ยาก หรือเกมที่ทำให้คุณหัวร้อน เกมเมอร์ทั่วไปอาจนึกถึงเกมตระกูล Souls เป็นอย่างแรก
            แต่หากเป็นผู้ที่ชอบเล่นเกมอินดี้ทั้งหลาย จะรู้ว่าเกมแนวจุดไฟบนหัวให้ลุกโชนนั้น ไม่ได้มีแค่เกมเกรด AAA
            เท่านั้น
            แต่เกมอินดี้ทั้งหลายนี่ล่ะ ก็เป็นหนึ่งในเกมที่ทำให้เราหัวร้อนได้ไม่แพ้กันเลย วันนี้ทาง GamingDose ได้หยิบเอา
            6 เกมที่น่าสนใจมานำเสนอให้ดูกัน
            เผื่อใครเบื่อการเล่นเกมง่าย ๆ สบาย ๆ ก็ลองไปหาเกมเหล่านี้มาเล่นกันดูได้</p>
        <h3>1.Dead Cells</h3>
        <img src="../Picture/indy2.jpg" alt="indy2">
        <p>เกมที่เพิ่งเปิดตัวไปเมื่อปีที่แล้ว และปีนี้ก็พอร์ทลงสมา์รทโฟนให้เราได้เล่นกันด้วย
            จุดเด่นของเกมนี้ตัวเกมมีฉากแอ็คชั่นที่รวดเร็ว สะใจ พลิ้วไหวมาก ๆ
            ใครที่ชอบเล่นเกมแอ็คชั่นแบบบู๊แหลกน่าจะรักเกมนี้ได้ไม่ยาก แต่รักไปสักพัก
            อาจจะเกลียดเกมนี้เข้ากระดูกดำไปเลยก็ได้ เพราะเกมนี้ ความยากของมันคือการ Permadeath หรือตายแล้ว ตายเลย
            เริ่มใหม่หมดแต่แรก ไม่มี Checkpoint หรือเซฟใด ๆ
            <br />
            เพียงแต่ว่าทักษะ สกิล นั้นไม่ได้หายไปด้วย ดังนั้นกว่าคุณจะเล่นจนจบเกม ก็ตายวนไปไม่รู้กี่รอบนั่นแหละ
            คุณจะต้องเรียนรู้จากการตายครั้งแล้วครั้งเล่า ตายแบบนับไม่ถ้วนกันเลยทีเดียวกว่าจะผ่านบางฉากหรือบอสบางตัวได้ ใ
            ครที่ชอบความท้าทายจัด ๆ เกมนี้เป็นอันดับต้น ๆ ที่ผู้เขียนแนะนำเลยทีเดียว</p>
        <h3>2.Death’s Gambit</h3>
        <img src="../Picture/indy3.jpg" alt="indy3">
        <p>หากคุณชอบ Dark Souls เป็นทุนเดิมอยู่แล้ว คุณจะรักเกมนี้ได้ไม่ยากเลย เพราะทุกอย่าง มันแทบจะเหมือนกับ Dark
            Souls ทั้งหมด
            แค่เปลี่ยนสเกลเกมมาให้เป็น 2D Side Scrolling เท่านั้น ไม่ว่าจะเป็นเนื้อเรื่องที่ไม่เปิดเผยกับเราตรง ๆ
            แต่จะค่อย ๆ เล่าผ่านการเล่น การสำรวจ ,
            การโจมตีและการกลิ้งหลบแต่ละครั้งที่ต้องใช้ค่า Stamina ทำให้ต้องบริหารจัดการให้ดี
            รวมไปถึงศัตรูประเภทบอสที่ยากจนท้อ
            เกมนี้มีให้แบบครบเครื่องเลยทีเดียว และถ้าหากว่าคุณกำลังมองหาเกมแนวหัวร้อน
            แต่ยังอยากได้กลิ่นอายของโซลสไตล์อยู่ เกมนี้เหมาะอย่างยิ่งที่จะใช้เป็นใบเบิกทาง ก่อนจะลองไปหาเกมอื่น ๆ เล่นดู
        </p>
        <h3>3.Hades</h3>
        <img src="../Picture/indy4.jpg" alt="indy4">
        <p>ถือเป็นอีกเกมที่เราแนะนำกันบ่อยมาก ๆ เพราะเกมมันดีจริง ๆ ทั้งในแง่ของความรวดเร็ว ฉับไว ไม่แพ้ Dead Cells
            และในเรื่องของความยากที่จัดอยู่ในระดับสูง แต่ก็ยังไม่สูงมากเกินไปนัก
            ถ้าให้ผู้เขียนเลือกเกมที่ชอบที่สุดสักเกม เกมนี้จะเป็นเกมที่ชอบมากที่สุดแล้ว
            <br />
            Hades จะเป็นเกมที่มีมุมมองการเล่นแบบ Bird-Eye View หรือมุมมองจากด้านบนลงมา (คล้าย ๆ พวก Diablo)
            เกมเพลย์เน้นไปที่การแอ็คชั่น การหลบหลีกที่รวดเร็ว ไม่มี Stamina มาจำกัดการต่อสู้
            ทำให้นี่เป็นอีกหนึ่งเกมที่ใช้ทักษะและความท้าทายสูงมากในระดับนึงเลย และการตายแต่ละครั้ง
            หากผู้เล่นยังไม่พ้นผ่านโซนใหญ่ ๆ ที่นับเป็นเช็คพอยท์ ก็จะต้องกลับไปเริ่มใหม่ตั้งแต่แรกเริ่ม แถมด่าน
            และเส้นทางยังถูกปรับเปลี่ยนไปอีกด้วย และบอสไฟท์ของเกมนี้นั้นก็โหดใช่ย่อยเลยทีเดียว
            <br />
            ถ้าถามว่าเกมนี้ทำให้หัวร้อนจัดขนาดนั้นไหม คงบอกว่า แค่อุ่น ๆ ก็แล้วกัน แต่อุ่นสะสมมากไป ระวังเป็นร้อนนะเออ
            และที่สำคัญเกมนี้ก็กำลังจะหลุดจาก Exclusive Epic Games Store มาลงให้กับ Steam ปลายปีนี้แล้วด้วย</p>
        <h3>4.The Hong Kong Massacre</h3>
        <img src="../Picture/indy5.jpg" alt="indy5">
        <p>เป็นหนึ่งในเกมที่ผู้เขียนชอบเป็ฯการส่วนตัวอีกเกม ด้วยความที่ตัวเกมนั้นได้รับแรงบันดาลใจมาจาก Hotline Miami
            เกมแนวเดียวกัน และยังมีรูปแบบการเล่นและการนำเสนอที่คล้ายกัน นั่นคือเกมเพลย์การเล่นและเป็นมุมมองจากด้านบนลงมา
            วิธีการผ่านไปฉากต่อไปก็คือฆ่าศัตรู “ทั้งหมด” ในฉาก แล้วเกมจะพาเราไปฉากต่อไปจนเคลียร์ ซึ่งเหมือนกับ Hotline
            Miami ไม่มีผิด และถ้าเกิดเราพลาดท่าตายขึ้นมา ก็ต้องไปเริ่มใหม่ทั้งหมดด้วยเช่นกัน
            <br />
            แต่สิ่งที่ทำให้เกมนี้ต่างออกไปคือ Theme ของเกม ที่เปลี่ยนจากภาพกราฟิกพิกเซลแบบ Hotline Miami
            เป็นแนวที่ดูดีและสมจริงขึ้นมาอีกนิด และธีมหลักของเกมจะเป็นแนวเจ้าพ่อฮ่องกง
            หากใครเคยดูหนังจีนสไตล์โจวเหวินฟะเมื่อสักช่วงปี 1980-1990 เกมนี้ทำออกมาแบบนั้นเลย
            ดังนั้นจะบอกว่านี่เป็นเกมทางเลือกก็ได้ เพราะธีมเกมที่ต่างกัน ก็สร้างความอยากเล่น
            และอารมณ์ร่วมที่ต่างกันออกไปด้วย</p>
        <h3>5.Hotline Miami (Duology)</h3>
        <img src="../Picture/indy6.jpg" alt="indy6">
        <p>เอ่ยถึงไปแล้ว จะไม่มีเกมนี้ในลิสต์ไม่ได้เด็ดขาดสำหรับ Hotline Miami เกมอภิมหายาก
            (โดยเฉพาะในช่วงท้ายเกมของแต่ละภาค) รูปแบบการเล่นก็ตามที่อธิบายไปในเกมด้านบนคือเราจะต้องฆ่าศัตรู “ทั้งหมด”
            ก่อนถึงจะไปฉากต่อ ๆ ไปได้ ในฉากใหญ่ก็อาจจะมีฉากย่อยลงไปอีกเล็ก ๆ น้อย ๆ ด้วย
            <br />
            ความยากของเกมนี้ก็คือการที่ศัตรูนั้นเป็น One Hit Kill หรือตัวเราจะตายทันทีถ้าโดนโจมตีไม่ว่าจะจากอะไรก็ตาม
            แถมเกมในบางช่วงความยากก็พุ่งสูงลิ่วขึ้นเป็นกอง และบางฉากตัวเกมมันก็แอบโกงเราด้วย ดังนั้นถ้าใครใจไม่ถึง
            อดทนไม่พอจริง ๆ อาจจะเล่นไม่จบเอาก็ได้ สาวกเกมยากยังไงก็ต้องมีรายชื่อของ Hotline Miami เอาไว้ในหัวกันแน่นอน
        </p>
        <h3>6.Cup Head</h3>
        <img src="../Picture/indy7.jpg" alt="indy7">
        <p>ไฮไลท์ของบทความตัวนี้เลย สำหรับ Cup Head เกมชั้นดีที่มีกลิ่นอายของการ์ตูนดิสนีย์ในช่วงปี 1930
            และตัวละครอันเป็นเอกลักษณ์ ที่ดูเผิน ๆ แล้วเกมนี้ไม่น่าจะมีอะไรมาจุดไฟบนหัวเราได้เลย
            แต่เชื่อเถอะครับว่าเกมนี้มันทำได้
            <br />
            ความยากของเกมนี้ไม่ใช่การตะลุยด่านทั่วไป แต่หลัก ๆ ของเกมนี้คือการปะทะกับบอสซะมากกว่า
            ซึ่งเจ้าบอสแต่ละตัวก็มีการโจมตีที่หลากหลายและน่าปวดหัวไม่ใช่น้อย บางทีเกือบจะชนะอยู่แล้ว ดันพลาดเอง
            หรือเจอท่างง ๆ ของบอสตบจนตายก็เป็นอะไรที่หัวร้อนไม่ใช่น้อย ขนาดสตรีมเมอร์หลายคนที่เล่นเกมนี้ช่วงแรก ๆ
            ยังเกิดอาการมาแล้วช่วงแรกที่เกมนี้วางจำหน่าย และแม้จะมีเพลงเพราะ ๆ ลายเส้นอันน่ารัก ๆ มาเป็นองค์ประกอบ
            แต่ก็ไม่ได้ทำให้เกมนี้ดูซอฟท์ลงมาได้บ้างเลย
            ใครที่อยากรู้ว่าเกมภาพแบบนี้จะทำให้เราร้อนได้ขนาดไหนก็ไปหามาลองกันได้
            <br />
            จริง ๆ แล้วเกมที่จะจุดไฟบนหัวให้คุณยังมีอีกมากมายที่เราไม่ได้ยกตัวอย่างมา ไม่ว่าจะเป็น Salt & Sanctuary หรือ
            Hollow Knight เอาเป็นว่าใครที่มีรายชื่อเกมหัวร้อนในดวงใจก็สามารถคอมเมนท์แบ่งปันกับเราได้ใน แล้วมาดูกันว่า
            เกมไหนจะทำให้ไฟบนหัวเราร้อนแรงได้มากกว่ากัน
        </p>
        <h3>อ้างอิง:<a href="https://www.gamingdose.com/feature/6-เกมอินดี้ที่จะจุดไฟบนห/">
                https://www.gamingdose.com/feature/6-เกมอินดี้ที่จะจุดไฟบนห/</a></h3>
    </div>
</body>

</html>